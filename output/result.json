[
    {
        "title": "ბრიტანეთის მინისტრი: კვლავ გვაშფოთებს დემოკრატიული უკუსვლა, პროტესტის პოლიციური კონტროლი",
        "body": "დიდი ბრიტანეთის სახელმწიფო მინისტრი ჯენიფერ ჩაპმანი ამბობს, რომ დიდი ბრიტანეთი კვლავ შეშფოთებულია საქართველოში დემოკრატიული უკუსვლით, მათ შორის სიტყვის გამოხატვის თავისუფლების შეზღუდვითა და პროტესტის პოლიციური კონტროლით.\n\nასე უპასუხა მან ორი კვირის წინ ლორთა პალატის წევრის მიერ საქართველოსთან დაკავშირებით დასმულ კითხვას, თუ რა კეთდებოდა საქართველოში კანონის უზენაესობისა და გამოხატვის თავისუფლების დასაცავად.\n\nის ამბობს, რომ ევროპის საკითხებში დიდი ბრიტანეთის მინისტრმა სტივენ დოუთმა, მათ შორის სიტყვის გამოხატვის თავისუფლების შეზღუდვა ქართული ოცნების საგარეო საქმეთა მინისტრთან და მის მოადგილესთან შეხვედრებზე განიხილა - აღსანიშნავია, რომ ამშეხვედრების შესახებ ქართული ოცნების საგარეო საქმეთა სამინისტროს ინფორმაცია არ გაუვრცელებია.\n\nპასუხში ჯენიფერ ჩაპმანი მაკა ბოჭორიშვილსა და მის მოადგილე გიორგი ზურაბიშვილს - ქართული ოცნების საგარეო მინისტრად და მოადგილედ მოიხსენიებს.\n\n\"ჩვენ კვლავ სერიოზულად შეშფოთებულები ვართ საქართველოში დემოკრატიული უკუსვლით, მათ შორის სიტყვის გამოხატვის თავისუფლების შეზღუდვითა და პროტესტის პოლიციური კონტროლით. ევროპის და ჩრდილოეთ ამერიკის საკითხებში სახელმწიფო მინისტრმა ეს საკითხები პირდაპირ დააყენა ქართული ოცნების საგარეო საქმეთა მინისტრ მაკა ბოჭორიშვილთან 16 ოქტომბერს, ასევე, ქართული ოცნების საგარეო საქმეთა მინისტრის პირველ მოადგილესთან გიორგი ზურაბიშვილთან 21 ოქტომბერს [შეხვედრაზე]. გარდა ამისა, დიდი ბრიტანეთი მხარს უჭერს ეუთო-სადა ევროსაბჭოს მანდატის ფარგლებში ღონისძიებების გამოყენებას, რათა საქართველოზე მოხდეს ზეწოლა, დაიცვას დემოკრატიული ნორმები\", - ამბობს ის.",
        "url": "https://formulanews.ge/News/130422"
    },
    {
        "title": "ზელენსკი სამშვიდობო მოლაპარაკებებზე ძირითად სადავო საკითხებს ასახელებს",
        "body": "უკრაინის პრეზიდენტმა ვოლოდიმირ ზელენსკიმ განაცხადა, რომ უკრაინის ომის სამშვიდობო გეგმის განხილვისას ყველაზე დიდ კამათს სამი საკითხი იწვევს.\n\nსაფრანგეთის ლიდერ, ემანუელ მაკრონთან ერთად გამართულ პრესკონფერენციაზე ზელენსკიმ აღნიშნა, რომ აშშ-ის მიერ შეთავაზებულ სამშვიდობო გეგმაზე მოლაპარაკებები „არის პროცესი, რომელიც ჯერ არ დასრულებულა“.\n\n„გულწრფელად რომ ვთქვა, ტერიტორიული საკითხი ყველაზე რთულია. აღდგენის დაფინანსების საკითხი, ჩემი აზრით, ჩვენი ევროპელი პარტნიორების ჩართულობის გარეშე, მარტივი არ არის, რადგანაც ფული ევროპაშია. არ ვთვლი, რომ ეს მთლად სამართლიანია. ასევეა უსაფრთხოების გარანტიების საკითხი, რაც ძალიან მნიშვნელოვანია, კონკრეტულად ამერიკის შეერთებული შტატებიდან და ევროპიდან.\n\nასე რომ, ვიტყოდი, რომ ეს არის სამი მთავარი თემა, ძირითადი კომპონენტი და, ამავე დროს, [კამათის] გამომწვევი მიზეზი. აქ ძალიან ფრთხილად უნდა ვიყოთ.“\n\nმან ასევე მადლობა გადაუხადა უკრაინის მომლაპარაკებელ გუნდებს და დასძინა, რომ „გეგმა უკეთესად გამოიყურება“.",
        "url": "https://formulanews.ge/News/130421"
    },
    {
        "title": "ზელენსკი: უკრაინულმა სამხედროებმა რუსებისგან ქალაქი კუპიანსკი თითქმის მთლიანად გაათავისუფლეს",
        "body": "უკრაინის პრეზიდენტმა, ვოლოდიმირ ზელენსკიმგანაცხადა, რომ უკრაინულმა სამხედროებმა რუსული შენაერთებისგან ქალაქი კუპიანსკი თითქმის მთლიანად გაათავისუფლეს.ამის შესახებ მან საფრანგეთის პრეზიდენტ ემანუელ მაკრონთან გამართულ ბრიფინგზე ისაუბრა.აქამდე კრემლი ირწმუნებოდა, რომ რუსულმა ძალებმა აღნიშნული ქალაქი დაიკავეს.უკრაინის პრეზიდენტის თქმით, რუსეთი აგრძელებს კუპიანსკის „აღების“ მტკიცებას, მაშინ როდესაც უკრაინის სამხედროები რეალურად „ასუფთავებენ“ ქალაქს მტრისგან.\n\nზელენსკიმ დაამატა, რომ რუსული არმია ნამდვილად ცდილობს წინსვლას და ახორციელებს რამდენიმე შეტევას, მაგრამ წარუმატებლად.პრეზიდენტმა აღნიშნა, რომ ყველაზე მძიმე ბრძოლები გრძელდება პოკროვსკში და სხვა არაერთ რაიონში, მაგრამ სწორედ კუპიანსკის მახლობლად აქვს უკრაინულ ძალებს შესამჩნევი უპირატესობა.",
        "url": "https://formulanews.ge/News/130419"
    },
    {
        "title": "გომელაურის თქმით, BBC-ის მიერ ნახსენები ნივთიერება წინა მთავრობის დროს შეიძინეს და გამოიყენეს",
        "body": "\"ოცნების\" შინაგან საქმეთა ყოფილმა მინისტრმა, ვახტანგ გომელაურმა იმედს განუცხადა, რომ BBC-ის ფილმში ნახსენებ ნივთიერება წინა მთავრობის დროს, 2009-2010 წლებში შეიძინეს.იგი ამტკიცებს, რომ აღნიშნულ ნივთიერებას შსს 2012 წლამდე იყენებდა.„ქრონიკამ“ ექსკლუზიური ინფორმაცია მოიპოვა - შს ყოფილი მინისტრი ვახტანგ გომელაურმა განაცხადა, რომ ნივთიერებები, რომელზეც BBC-ს სტატიაშია საუბარი, შს სამინისტროს 2012 წლამდე ჰქონდა შეძენილი.\n\n„ეს ნივთიერებები, რაზეც ისინი ლაპარაკობენ, ნამდვილად ჰქონდა შეძენილი შინაგან საქმეთა სამინისტროს და იყენებდა მას, ოღონდ 2012 წლამდე. თუ არ ვცდები ბოლო შეძენა 2009 თუ 2010 წელს უნდა იყოს განხორციელებული, მას შემდეგ შსს-ს ის არ შეუძენია და გამოუყენებია.\n\nმთელი პასუხისმგებლობით შემიძლია გითხრათ, რომ „ნაცებმა“ კატა გამოთხარეს!“, - აცხადებს გომელაური.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.\n\nასევე უნდა აღინიშნოს, რომ იარაღების ყოფილმა მთავარმა სპეციალისტმა დეპარტამენტში ლაშა შერგელაშვილმა BBC-ს განუცხადა, რომ \"ოცნების\" პოლიციის მიერ დარბევისას გამოყენებული ნივთიერება იგივე იყო, რომლის ტესტირებაც მას 2009 წელს წყლის ჭავლში გამოყენებისთვის სთხოვეს.\n\nმისი თქმით, ტესტირების დროს გამოყენებული ნივთიერების ეფექტი არ ქრებოდა - \"როდესაც წყლით დავიბანეთ სახე შემდეგ კი, წინასწარ მომზადებული სოდითა და სპეციალური ხსნარით, მაინც ვერ ვსუნთქავდით თავისუფლად\" - ამბობს ის და აღნიშნავს, რომ წყლის ჭავლის მანქანები, სულ მცირე, 2022 წლამდე, სანამ ის სამსახურს დატოვებდა, ამ ნაერთით იტვირთებოდა.",
        "url": "https://formulanews.ge/News/130418"
    },
    {
        "title": "ოპოზიციური პარტიები BBC-ის მიერ გავრცელებულ ინფორმაციაზე ერთობლივ განცხადებას ავრცელებენ",
        "body": "ოპოზიციური პარტიები BBC-ის მიერ გავრცელებულ ინფორმაციასთან დაკავშირებით, რომლის მიხედვითაც, გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა, ერთობლივ განცხადებას ავრცელებენ.\n\nგანცხადებაში აღნიშნულია, რომ დადასტურების შემთხვევაში, აღნიშნული ფაქტი საერთაშორისო ნორმებისა და ადამიანის უფლებების დაცვის ვალდებულებების დარღვევას წარმოადგენს.\n\nპარტიები საერთაშორისო ინსტიტუტებს დამოუკიდებელი გამოძიების ჩატარებისკენ მოუწოდებენ.\n\nგანცხადებაში ასევე აღნიშნულია, რომ ისინი აგროვებენ ყველა შესაბამის ინფორმაციას, რომელიც შემდეგ საერთაშორისო ინტიტუტებს გადაეცემა.\n\n\"ბიბისის მიერ ჩატარებულმა ბოლო გამოძიებამ წარმოადგინა სერიოზული მტკიცებულებები იმის შესახებ, რომ საქართველოს ხელისუფლებამ 2024 წელს მშვიდობიანი ანტისამთავრობო საპროტესტო აქციების ძალადობრივი დარბევისას საქართველოს მოქალაქეების წინააღმდეგ აკრძალული ქიმიური ნივთიერებები გამოიყენა.\n\nდადასტურების შემთხვევაში, ეს ფაქტი წარმოადგენს საერთაშორისო ნორმების, ადამიანის უფლებების დაცვის ვალდებულებებისა და საქართველოს საერთაშორისო კონვენციებისადმი ერთგულების უმძიმეს დარღვევას.\n\nქვეყანაში, სადაც ყველა სახელმწიფო ინსტიტუტი ერთ ადამიანს ემორჩილება, მიუკერძოებელი შიდა გამოძიება ვერ ჩატარდება. რასაკვირველია, ავტორიტარული, არალეგიტიმური ხელისუფლება გამჭვირვალობის უზრუნველსაყოფად საერთაშორისო საგამოძიებო ჯგუფი მოიწვევას არ გეგმავს - მაშინ, როცა მსგავსი ბრალდების პირობებში, ნებისმიერი ანგარიშვალდებული ხელისუფლება სწორედ ასე მოიქცეოდა.\n\nჩვენ, საქართველოს დემოკრატიული ოპოზიციური პარტიები, მოვუწოდებთ სანდო საერთაშორისო ინსტიტუტებს, ჩაატარონ დამოუკიდებელი საერთაშორისო გამოძიება, რათა დადგინდეს ფაქტობრივი გარემოებები, პასუხიმგებელ პირთა ვინაობა და აღიკვეთოს მსგავსი ნივთიერებების შემდგომი გამოყენება.\n\nამასთან, მოვუწოდებთ ჩვენს საერთაშორისო პარტნიორებს, განიხილონ დროებითი შეზღუდვების დაწესება იმ სპეციალურ აღჭურვილობასა და საშუალებებზე, რომლებიც შეიძლება გამოყენებულ იქნას საერთაშორისო ნორმების დარღვევით და მოქალაქეების წინააღმდეგ. \"ქართული ოცნებისთვის\" მსგავსი შეზღუდვის დაწესება პრევენციული ნაბიჯი იქნება და მნიშვნელოვნად შეამცირებს ადამიანის უფლებების მორიგი უხეში დარღვევის რისკს.\n\nდემოკრატიულ პარტნიორებთან თანამშრომლობით, ჩვენ უკვე ვაგროვებთ და ვამუშავებთ ყველა შესაბამის ინფორმაციას, რომელიც საერთაშორისო ინსტიტუტებს გადაეგზავნება.\n\nჩვენი საერთო მიზანი ნათელია: რეჟიმის ცვლილებამდე აიცილოს თავიდან ამგვარი ნივთიერებების ნებისმიერი შემდგომი გამოყენება, იმ შემთხვევაში, თუ ბიბისის გამოძიების დასკვნები დამოუკიდებლად დადასტურდება\", - წერია განცხადებაში.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.",
        "url": "https://formulanews.ge/News/130416"
    },
    {
        "title": "სუს-მა საქართველოში აქციების დაშლაზე BBC-ის მიერ გავრცელებულ ინფორმაციაზე გამოძიება დაიწყო",
        "body": "\"ოცნების\" სახელმწიფო უსაფრთხოების სამსახურმა გამოძიება დაიწყო BBC-ის მიერ გავრცელებულ ინფორმაციასთან დაკავშირებით, რომლის მიხედვითაც, გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.\n\nუწყება აცხადებს, რომ გამოციების მიზანია, დადგინდეს, რა ინფორმაციას ეყრდნობა აღნიშნული ინფორმაცია და ასევე მისი რელევანტურობა.\n\nაღნიშნულზე გამოძიება სისხლის სამართლის კოდექსის 333-ე მუხლით (სამსახურებრივი უფლებამოსილების გადამეტება) და 319-ე მუხლით (უცხოეთის ორგანიზაციისთვის მტრულ საქმიანობაში დახმარება) დაიწყო.\n\n\"სახელმწიფო უსაფრთხოების სამსახურში გამოძიება დაიწყო BBC-ის მიერ საჯარო სივრცეში დანაშაულის შესახებ გავრცელებულ ინფორმაციასთან დაკავშირებით.\n\nგამოძიების მიზანია, დეტალურად დადგინდეს, რა ინფორმაციას ეყრდნობოდა BBC-ის მიერ გავრცელებული ინფორმაციის საფუძვლად გამოყენებული ადამიანების ინტერვიუები, მათ მიერ გახმოვანებული ცნობები და რამდენად რელევანტური შეიძლება იყოს ეს ინფორმაცია.\n\nდღეის მდგომარეობით, შემდგარ ფაქტად შეგვიძლია მივიჩნიოთ მხოლოდ ის, რომ ერთი მხრივ, გავრცელებული მასალა შეიცავს დანაშაულის ნიშნებს, რომელიც, დადასტურების შემთხვევაში, მიმართულია მოქალაქეთა სიცოცხლისა და ჯანმრთელობისაკენ, არსებითად არღვევს მათი და საზოგადოების კანონიერ ინტერესებს და მეორე მხრივ, პირიქით, შეიცავს იმ დანაშაულის ნიშნებს, რომელიც უხეშად აზიანებს საქართველოს ეროვნულ ინტერესებს, მის საერთაშორისო იმიჯს, რეპუტაციას და მიმართულია სახელმწიფო ინტერესების ხელყოფისაკენ.\n\nშესაბამისად, გამოძიება დავიწყეთ სისხლის სამართლის კოდექსის 333-ე მუხლით, რაც სამსახურებრივი უფლებამოსილების გადამეტებას და 319-ე მუხლით, რაც უცხოეთის ორგანიზაციისთვის მტრულ საქმიანობაში დახმარებას გულისხმობს\", - წერია განცხადებაში.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.",
        "url": "https://formulanews.ge/News/130413"
    },
    {
        "title": "ინფო იმერეთი: ქუთაისში ახალგაზრდა ქალის ცხედარი იპოვეს",
        "body": "ინფო იმერეთის\" ინფორმაციით, ქუთაისში ახალგაზრდა ქალის ცხედარი იპოვეს.\n\n32 წლის ქალი დაახლოებით 3 კვირის გაუჩინარებული იყო.\n\n\"ინფო იმერეთის\" ინფორმაციით, ახალგაზრდა ქალის ნივთები ბოლოს გუმათჰესის წყალსაცავთან იპოვეს.\n\nმაშველები სამძებრო სამუშაოებს წყალსა და ხმელეთზეც ახორციელებდნენ. ადგილობრივ მედიას დღეს დაუდასტურეს, რომ ქალის ცხედარი იპოვეს.",
        "url": "https://formulanews.ge/News/130412"
    },
    {
        "title": "ჰიპერი BBC-ის სტატიაზე: ველით სწრაფ და სანდო გამოძიებას ქიმიური იარაღის გამოყენების შესახებ",
        "body": "ჩვენც ახლახან ვნახეთ მედიაცნობები დემონსტრანტების წინააღმდეგ ქიმიური იარაღის გამოყენების შესახებ. თუ ეს დადასტურდა, მიუღებელი იქნება, - ამის შესახებ ევროკომისიის პრესსპიკერმა საგარეო და უსაფრთხოების საკითხებში, ანიტა ჰიპერმა BBC-ის საგამოძიებო სტატიასთან დაკავშირებით, „ევროსკოპის“ მიერ დასმული შეკითხვის საპასუხოდ განაცხადა.\n\n„ასე რომ, ველით სწრაფ, გამჭვირვალე და სანდო გამოძიებას ამ ბრალდებებთან დაკავშირებით“, - აღნიშნა ევროკომისიის პრესსპიკერმა.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.",
        "url": "https://formulanews.ge/News/130411"
    },
    {
        "title": "ირაკლი კირცხალია BBC-ზე: ღირსეული პასუხი გვექნება ყველა ინსტანციაში",
        "body": "გვექნება ღირსეული პასუხი ყველა ინსტანციაში, ყველა დონეზე, ყველას გავაგებინებთ ძალიან ხმამაღლა, რეალურად რა ბინძურ თამაშთან გვაქვს საქმე და როგორი ბინძური თამაში გრძელდება ჩვენი ქვეყნის წინააღმდეგ, - ამის შესახებ ფრაქცია „ქართული ოცნების“ თავმჯდომარემ, ირაკლი კირცხალიამ განაცხადა, რითაც გამოეხმაურა BBC-ის მიერ გავრცელებულ ინფორმაციას, სადაც საუბარია, რომ „საქართველოში მომიტინგეების წინააღმდეგ, სავარაუდოდ, პირველი მსოფლიო ომის დროინდელი ქიმიური იარაღი გამოიყენეს“.\n\n„ქართული ოცნების“ გადაწყვეტილება არის სრულიად ლოგიკური, რადგან რაც BBC-ის მხრიდან ვნახეთ და მოვისმინეთ, გასცდა ყველანაირ ზღვარს. რა შეიძლება დავარქვათ? ძალიან მარაზმში არიან გადასული. გასაკვირი არ არის, როდესაც იმ მეინსტრიმ მედიებზე ვსაუბრობთ, როგორიც არის BBC. მათი სახე მსოფლიოს მასშტაბით განსაკუთრებით 2022 წლის შემდეგ გამოჩნდა. ასევე, ნიშანდობლივია თეთრ სახლში რომ დაემატა ერთი გრაფა, სადაც არასანდო მედიასაშუალებებია ჩამოთვლილი და იქ BBC-ც არის. გავიხსენოთ რამდენიმე კვირის წინანდელი სკანდალი, რომელსაც შეეწირა, დირექტორი თუ ახალი ამბების ხელმძღვანელი. ამ ყველაფრის შემდეგ რას ვხედავთ? სრულიად მარაზმს, აბსურდს ვისზე დაყრდნობით? ჩახუნაშვილი და ა.შ. მათი რიგითი აგენტურები, პატარა „აგენტუკები\", რომლებიც ჩადიოდნენ და ქვეყნის საწინააღმდეგო დასმენას ახდნენ. შედარებით მძიმე წონიანი აგენტურული წარმომადგენლებიც ვნახეთ - ჰელსინკის კომისია იქნება თუ სხვა - ამაზე დაყრდნობით BBC -ს, ყოფილი ძალიან კარგი და მნიშვნელოვანი რეპუტაციის მქონე მედიის, მხრიდან ვისმენთ ასეთ დეზინფორმაციას. სასაცილოა, მაგრამ რეალურად, სასაცილო არ არის, რადგან ამ მარაზმის ქვეშ არის მთელი მსოფლიო. როცა ასეთი მედიასაშუალებებისგან ვისმენთ ასეთ ინფორმაციას და ვისმენთ ასეთ უსტანდარტო სიცრუეზე აგებულ ინფორმაციას, რაზე უნდა ვისაუბროთ საერთოდ?”- განაცხადა კირცხალიამ.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.",
        "url": "https://formulanews.ge/News/130410"
    },
    {
        "title": "კალაძე: BBC-ის მიერ გავრცელებული ინფორმაცია ჩვეულებრივი სისულელეა, ყველაფერს კადრულობენ",
        "body": "BBC--ის მიერ გავრცელებული ინფორმაცია ჩვეულებრივი სისულელეა, თუკი რაიმე სიბინძურე შეიძლება, ყველაფერს კადრულობენ, – ამის შესახებ კახა კალაძემ ჟურნალისტებს განუცხადა.\n\nმისი თქმით, საქართველოზე მიმდინარეობს შეტევა და ყველაფერს აკეთებენ, რომ ტყუილით გაჯერებული ინფორმაციები გაავრცელონ.\n\n„ეს არის ჩვეულებრივი სისულელე. ხედავთ, როგორ მიდის შეტევა ჩვენს ქვეყანაზე – თუკი რაიმე სიბინძურე შეიძლება, ყველაფერს კადრულობენ, ყველაფერს აკეთებენ, რათა გაავრცელონ ინფორმაციები, რომელიც მხოლოდ ტყუილით არის გაჯერებული. არ ვიცი, საერთოდ ღირს თუ არა სერიოზული პასუხის გაცემა ამ ტიპის სისულელეებზე“, – აღნიშნა კახა კალაძემ.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.",
        "url": "https://formulanews.ge/News/130409"
    },
    {
        "title": "ალეკო ელისაშვილს პატიმრობა შეეფარდა",
        "body": "„ლელო – ძლიერი საქართველოს“ ლიდერ ალეკო ელისაშვილს, რომელსაც ტერორისტული აქტის მომზადებისა და მცდელობის ბრალი ედება, სასამართლომ წინასწარი პატიმრობა შეუფარდა. გადაწყვეტილება თბილისის საქალაქო სასამართლოს მოსამართლე ლელა მარიდაშვილმა მიიღო.\n\nდღევანდელ სხდომაზე მხარეებმა აღკვეთის ღონისძიებაზე იმსჯელეს: პროკურატურა მაქსიმალურად მკაცრი ზომის - პატიმრობის - გამოყენებას ითხოვდა. დაცვის მხარე მის 5 000-ლარიანი გირაოს სანაცვლოდ გათავისუფლებას ასაბუთებდა. საბოლოოდ, მოსამართლემ ბრალდების შუამდგომლობას მხარი დაუჭირა.\n\nცნობისთვის, ალეკო ელისაშვილი შაბათს დააკავეს, მას ბრალდება საქართველოს სისხლის სამართლის კოდექსის 19-323-ე მუხლის პირველი ნაწილით წარედგინა, რაც ტერორისტული აქტის ჩადენის მცდელობას გულისხმობს. აღნიშნული ქმედება სასჯელის სახედ და ზომად 10-დან 15- წლამდე თავისუფლების აღკვეთას ითვალისწინებს.\n\nგამოძიების ინფორმაციით, ნიღბიანი ალეკო ელისაშვილი 29 ნოემბერს, დაახლოებით 04:00 საათზე, ცეცხლსასროლი იარაღით, საბრძოლო მასალით და ტერორისტული აქტის განხორციელებისათვის საჭირო ნივთებით შეიარაღებული თბილისის საქალაქო სასამართლოს შენობასთან მივიდა, ჩაქუჩის გამოყენებით სასამართლოს კანცელარიის შენობის გარე ფასადის მინა ჩაამტვრია და შეაღწია სასამართლოს შიდა სივრცეში.პროკურატურის მიერ გავრცელებული ინფორმაციით, მან ადგილზე განთავსებულ ნივთებზე და დოკუმენტაციაზე დიდი რაოდენობით აალებადი ნივთიერება დაასხა და ცეცხლის წაკიდებით სცადა ხანძრის გაჩენა. გამოძიების ცნობითვე, პოლიტიკოსი ერთ-ერთ მანდატურს თავს დაესხა და სცემა.",
        "url": "https://formulanews.ge/News/130408"
    },
    {
        "title": "\"ოცნება\" აპირებს, რომ BBC-ის წინააღმდეგ სამართლებრივი დავა წამოიწყოს",
        "body": "„ქართული ოცნება“ აცხადებს, რომ BBC-ის მიერ დღეს გამოქვეყნებული სტატია ხელისუფლების წინააღმდეგ „ცრუ ბრალდებებს“ შეიცავს. პარტიის თქმით, BBC უსაფუძვლოდ ამტკიცებს, რომ პოლიციამ აქციების დროს „ქიმიური ნივთიერება“ გამოიყენა, ხოლო სტატიაში წარმოდგენილი ინფორმაცია „დაინტერესებული და კრიმინალი პირების ნაამბობს“ ეყრდნობა.\n\nპარტიის განცხადებით, BBC-მ მათ სრულ პასუხებს სტატიაში ადგილი არ დაუთმო და „დიფ სტეიტის პროპაგანდის“ გავრცელებაში მონაწილეობს.\n\n„ქართული ოცნება“ აცხადებს, რომ BBC-ის მიერ გავრცელებული „მძიმე და დაუდასტურებელი ბრალდებების“ გამო საერთაშორისო სასამართლოებში სამართლებრივ დავას იწყებს.\n\n\"დღეს დილით, BBC-მ გამოაქვეყნა სტატია, რომელშიც არაერთი აბსურდული, ცრუ ინფორმაციის გარდა არის ბრალდება საქართველოს ხელისუფლების მიმართ, რომ თითქოს კანონსაწინააღმდეგო აქციების დროს შს სამინისტრომ მოძალადე მომიტინგეების წინააღმდეგ „ქიმიური ნივთიერება“ გამოიყენა. ცხადია, „დიპ სტეიტის“ პროპაგანდისტულ იარაღად ქცეულ ეგრეთ წოდებულ მედიას მძიმე ბრალდების დასამტკიცებლად არანაირი ფაქტი არ აქვს წარმოდგენილი. უფრო მეტიც, ყველა ვარაუდი აგებული აქვს კონკრეტული პირების მოსაზრებებზე, მათ შორისაა ექიმი ჩახუნაშვილი, რომელიც კანონსაწინააღმდეგო აქციების ერთ-ერთი აქტიური მონაწილეა, ხოლო მისი ოჯახის წევრი, მამა, გიორგი ჩახუნაშვილი პირადად მონაწილეობდა 4 ოქტომბრის „ხელისუფლების დამხობის“ პროცესში და ფიზიკურად შეიჭრა საქართველოს პრეზიდენტის სასახლის ეზოში.\n\nგარდა ამისა, სტატიაში ძირითადად საუბრობენ დაინტერესებული პირები, გიგაური, ბრალდებული ხასაია, ბრალდებული შაიშმელაშვილი, მსჯავრდებული ბაჩიაშვილი და სხვა მსგავსი პირები. „ქართული ოცნების“ კომუნიკაციების სამსახურს სტატიის გამოქვეყნებამდე აქტიური კომუნიკაცია ჰქონდა „გამომძიებელ ჟურნალისტთან“. აბსოლუტურად ყველა შეკითხვაზე, რომელიც BBC-მ მოგვაწოდა, მოვამზადეთ სრულყოფილი პასუხები და პუნქტობრივად, დეტალურად დავაკმაყოფილეთ ბრიტანული მედიის ინტერესი. გამომდინარე იქედან, რომ ბოლო პერიოდში აღნიშნული მედია არაერთ სკანდალში გაეხვა, არაერთხელ დაუდასტურდა სიცრუის გავრცელება და ამის გამო მაუწყებელზე ტოპ მენეჯმენტიც კი შეიცვალა, ჩვენი პასუხის დასაწყისში დავაყენეთ მხოლოდ ორი პირობა - სრულად გაეშუქებინა ჩვენი პოზიცია, შევთავაზეთ ჩვენ მიერ გაგზავნილი თითოეული სიტყვის მტკიცებულების მიწოდება, პარალელურად კი მოვითხოვეთ, რომ მაღალი ჟურნალისტური სტანდარტის დაცვით, ყველა მსჯელობა, რაც სტატიაში იქნებოდა წარმოდგენილი, დაფუძნებული ყოფილიყო მხოლოდ მტკიცებულებებზე. სანაცვლოდ მივიღეთ სიცრუის კორიანტელი, მძიმე ბრალდებები ხელისუფლების მიმართ, რომელიც როგორც აღვნიშნეთ, დაინტერესებული პირების მონათხრობზეა აგებული და ცხადია, არანაირი კავშირი რეალობასთან არ აქვს.\n\nსაზოგადოებისათვის ცნობილია, რომ რამდენიმე კვირის წინ BBC სკანდალში გაეხვა, როდესაც ეგრეთ წოდებულმა მედიამ აშშ-ს პრეზიდენტის, დონალდ ტრამპის უხეშად დამონტაჟებული ინტერვიუ გაავრცელა, სადაც შეცვლილი იყო საუბრის კონტექსტი და შინაარსი. ამ მანიპულაციის გამო მაუწყებლის გენერალურმა დირექტორმა და ახალი ამბების აღმასრულებელმა დირექტორმა თანამდებობები დატოვეს, თუმცა ეს უფრო ჰგავდა აშშ-ის პრეზიდენტისთვის კოჭის გაგორებას, ვიდრე შეცდომაზე პასუხისმგებლობის აღებას. BBC-ს რომ ბინძური დაკვეთების შესრულებასა და სიცრუის გავრცელებაზე არანაირი მორალური თუ პროფესიული დაბრკოლება არ აქვს - ეს დღეს გამოქვეყნებული სტატიიდანაც კარგად ჩანს, ხოლო მათი მენეჯმენტის ცვლილება გვაგონებს ბრიტანეთში ბოლო წლებში რამდენიმე პრემიერ-მინისტრის ცვლილებას, რასაც ამ ქვეყანაში არათუ ძირეული, ფასადური ცვლილებაც კი არ მოჰყოლია და შედეგად „დიპ სტეიტის“ მართული ერთი მთავრობა მეორემ ჩაანაცვლა.\n\nიმის გამო, რომ ერთ დროს ავტორიტეტულმა მედიამ, რომელიც დღეს არაფორმალური მმართველობის პროპაგანდის იარაღად არის ქცეული, საჯაროდ გაავრცელა ცრუ ბრალდებები საქართველოს ხელისუფლების წინააღმდეგ და ამ ბრალდებების დასამტკიცებლად თუნდაც ერთი მტკიცებულებაც კი არ მოიყვანა სტატიაში, იმის გამო, რომ ტყუილებზე აგებული ეგრეთ წოდებული\n\n„ჟურნალისტური გამოძიება“ ძირითადად კრიმინალების მონათხრობზეა აგებული და არაფერი აქვს საერთო რეალობასთან, იმის გამო, რომ BBC-მ ყველა კითხვაზე მიიღო ამომწურავი პასუხები და სტატიაში დასაბუთებული პასუხების 1%-იც კი არ გამოაქვეყნა, იმის გამო, რომ ეს ბინძური პროპაგანდისტული მასალა არის მცდელობა, ჩირქი მოსცხონ საქართველოს მთავრობას, ქართულ პოლიციას და რაც მთავარია - საქართველოს სახელმწიფოებრიობას - მივიღეთ გადაწყვეტილება, ცრუ მედიის წინააღმდეგ დავიწყოთ სამართლებრივი დავა საერთაშორისო სასამართლოებში. გამოვიყენებთ ყველა შესაძლო სამართლებრივ გზას, რომ სიცრუის გამავრცელებელმა ეგრეთ წოდებულმა მედიამ პასუხი აგოს ბინძური, ცრუ ბრალდებების გავრცელების გამო.\n\nაქვე სრულად გთავაზობთ სტატიის გამოქვეყნებამდე, BBC-ის მიერ მოწოდებულ კითხვებს და ჩვენ მიერ გაგზავნილ პასუხებს\", - წერია \"ოცნების\" განცხადებაში.\n\nშეგახსენებთ,BBC-მ გამოაქვეყნა ვრცელისტატია. მათი თქმით, გამოცემის მიერ მოპოვებული მტკიცებულებები მიუთითებს, რომ გასულ წელს საქართველოს ხელისუფლებამ ანტისახელისუფლებო დემონსტრაციების დასაშლელად პირველი მსოფლიო ომის დროინდელი ქიმიური ნივთიერება გამოიყენა.",
        "url": "https://formulanews.ge/News/130407"
    },
    {
        "title": "ელისაშვილი მოსამართლეს: ფეხზე ადგომა ნიშნავს პატივისცემას, პატივისცემას გამომუშავება უნდა!",
        "body": "თბილისის საქალაქო სასამართლოში, სხდომათა დარბაზში შესულმა მოსამართლე ლელა მარიდაშვილმა დაკავებულ ალეკო ელისაშვილს, რომელიც მოსამართლის შესვლისას ფეხზე არ ადგა, შენიშვნა მისცა და უთხრა, რომ მისი შემოსვლის დროს ფეხზე უნდა ამდგარიყო.\n\n„ფეხზე ადგომა ნიშნავს პატივისცემას, პატივისცემას გამომუშავება უნდა“, - უპასუხა „ლელო - ძლიერი საქართველოს“ ერთ-ერთმა ლიდერმა, ალეკო ელისაშვილმა მოსამართლეს.\n\nცნობისთვის, ალეკო ელისაშვილი შაბათს დააკავეს, მას ბრალდება საქართველოს სისხლის სამართლის კოდექსის 19-323-ე მუხლის პირველი ნაწილით წარედგინა, რაც ტერორისტული აქტის ჩადენის მცდელობას გულისხმობს. აღნიშნული ქმედება სასჯელის სახედ და ზომად 10-დან 15- წლამდე თავისუფლების აღკვეთას ითვალისწინებს.\n\nგამოძიების ინფორმაციით, ნიღბიანი ალეკო ელისაშვილი 29 ნოემბერს, დაახლოებით 04:00 საათზე, ცეცხლსასროლი იარაღით, საბრძოლო მასალით და ტერორისტული აქტის განხორციელებისათვის საჭირო ნივთებით შეიარაღებული თბილისის საქალაქო სასამართლოს შენობასთან მივიდა, ჩაქუჩის გამოყენებით სასამართლოს კანცელარიის შენობის გარე ფასადის მინა ჩაამტვრია და შეაღწია სასამართლოს შიდა სივრცეში.პროკურატურის მიერ გავრცელებული ინფორმაციით, მან ადგილზე განთავსებულ ნივთებზე და დოკუმენტაციაზე დიდი რაოდენობით აალებადი ნივთიერება დაასხა და ცეცხლის წაკიდებით სცადა ხანძრის გაჩენა. გამოძიების ცნობითვე, პოლიტიკოსი ერთ-ერთ მანდატურს თავს დაესხა და სცემა.",
        "url": "https://formulanews.ge/News/130406"
    }
]